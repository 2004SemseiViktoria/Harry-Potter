<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="harry_potter.css">
    <title>Könyvek VS Filmek</title>
</head>
<body>
    <h1>Hasonlítsuk kicsit össze a könyveket a filmekkel</h1>
    <img class="hp2" src="harry-potter_felirat2.jpg" alt="harry potter felirat">
    <p>
        Harry Potter fanként rám jutott a feladat, hogy a történet írott és filmes változatát összehasonlítsam. Előre kell bocsátanom, hogy ugyan imádok moziba járni, mégis csak az olvasás a legfőbb szerelmem. Ennek megfelelően általában jobban szeretem a történetek írott formáit. Hisz olvasás közben én vagyok a rendező és az operatőr is egyben, s olyan filmet forgatok, amilyet a saját képzeletem alkot. 
        Épp ezért általában azok az adaptációk tetszenek, amelyek minimálisat változtatnak a könyvben leírtakon. Így a filmsorozat első két részét nagyon szerettem, mert bár vannak benne apróbb eltérések, azok nem jelentősek és a történet hangulatán sem változtattak. Amúgy egyéb, kevésbé szubjektív dolgok miatt is nagyszerűek az első részek. Chris Columbus rendezőnek megadatott az a lehetőség, hogy megteremtsen egy addig nem létező világot, és hát nagyot alkotott. A helyszínek az Abszol úttól a Roxfort kastélyáig egyszerűen zseniálisak. Egyszerűen vágyik oda az ember.
    </p>
    <h2><b>Könyvek</b></h2>
    <img class="konyv" src="hp_konyvek.jpg" alt="hp_konyvek">
    <ul class="konyvsor">
        <li>Harry Potter és a Bölcsek köve</li> 
        <li>Harry Potter és a Titkok kamrája</li> 
        <li>Harry Potter és az Azkabáni fogoly</li> 
        <li>Harry Potter és a Tűz serlege</li> 
        <li>Harry Potter és a Főnix rendje</li>
        <li>Harry Potter és a Félvérherceg</li>
        <li>Harry Potter és a Halál ereklyéi</li>
        <li>Harry Potter és az Elátkozott gyermek</li>
    </ul>
    <br>
    <br>
    <h2><b>Filmek</b></h2>
    <img class="konyv" src="Film_kep.jpg" alt="">
    <ul class="konyvsor">
        <li>Harry Potter és a Bölcsek köve</li> 
        <li>Harry Potter és a Titkok kamrája</li> 
        <li>Harry Potter és az Azkabáni fogoly</li> 
        <li>Harry Potter és a Tűz serlege</li> 
        <li>Harry Potter és a Főnix rendje</li>
        <li>Harry Potter és a Félvérherceg</li>
        <li>Harry Potter és a Halál ereklyéi I.</li>
        <li>Harry Potter és a Halál ereklyéi II.</li>
    </ul>
    <br>
    <br>
    <h2><b>Na de mi is a különbség?</b></h2>
    <p>
        S azt gondolom, hogy a szereplők kiválasztása is gondosan történt. Mindannyian nagyon jól hozzák a könyvben megismert karaktereket. Bár már nem ma történt, de emlékszem, milyen érzés volt látni életre kelni a filmvásznon a könyv szereplőit és a varázsvilágot. A film megnézése után vigyorogva jöttünk ki a moziból, azzal az elhatározással, hogy ezt újból meg kell nézni.
    </p>
    <p>
        A harmadik résztől kezdve azonban nagy változások történtek. Új rendezők váltották egymást, aminek mi nézők csak találgathatjuk az okát. Talán az egyik ok az lehetett, hogy a könyvek sikerének mértékét nem sikerült a filmváltozatoknak elérni. Na, nem a bevételekre gondolok, hisz azok rekord nagyságúak voltak, hanem arra, hogy annak ellenére, hogy több díjra is jelölték, nem sikerült a jelöléseket díjra váltania. Pedig itt kell megjegyeznem, hogy a látványon túl a filmzene is csúcsszuper!
    </p>
    <p>
        Szóval a harmadik résztől Harry Potter világa sokkal baljósabb és feketébb lett. Ezt talán a harmadik részben megindokolhatták a dementorok megjelenésével, de épp ennél a résznél hiányoltam nagyon a könyv humorát, mellyel J. K. Rowling jól ellensúlyozta a történet sötét elemeit. Valahogy gyerekfilmből egyre inkább átváltottunk a felnőttesebb képi megjelenítésekre. Igen, tudom, Harry is egyre idősebb lett és a történet drámaisága is növekedett…  
        Időnként azonban nem értettem, hogy mit miért hagytak ki a könyvben leírtakból. Mivel én természetesen olvastam mindegyik részt, nem is egyszer, nem tudom, hogy azok számára, akik csak a filmeket látták, mennyire érthető minden. Nem voltak-e magyarázatra szoruló részek? Például: kik a Tekergők térképét megalkotó Holdsáp, Tapmancs, Ágas, Féregfark? 
    </p>
    <img class="terkep" src="terkergok_t.png" alt="Tekergők térképe">
    <img class="voldi" src="voldemort_2.jpg" alt="Voldemort">
    <p>
        De van itt sokkal fontosabb dolgok is! Voldemort életének bemutatása szinte teljesen kimaradt a filmekből. Ezért nem igazán lehet tiszta a film nézőinek, hogy melyik tárgyakat miért választotta Voldemort arra, hogy horcruxot készítsen belőle. Vagy hogy miért is gyűlöli olyan kérlelhetetlenül a muglikat? 
    </p>
    <img src="horcrux.jpg" alt="Horklux">
    <p>
        Volt olyan apróbb részlet is, ami eleinte zavart.  Nem igazán értettem, miért nem viselnek talárt a harmadik résztől Harryék az iskolában. Talán nem találták a rendezők elég modernek a kötelező viseletet? Pedig az iskolai uniformisnak az angoloknál elég régi hagyománya van.
    </p>
    <img src="sipor.jpg" alt="Sipor">
    <p>
        Olyan részletet is említhetnék, ami a könyvben kimondottan megható, emelkedett pillanat volt, és legnagyobb sajnálatomra a filmből mégis kihagyták. A Roxfortért vívott harcban Sipor, aki nem kissé gyűlölte eleinte Pottert, csatába viszi az iskola házimanóit „Harcoljatok gazdámért, a házimanók védelmezőjéért!” felkiáltással.  
    </p> 
    <img src="D_dead.jpg" alt="Dumbledor halála">
    <p>
        Aztán lássunk két olyan dolgot, amit a rendezők számomra érthetetlen okokból megváltoztattak. Az egyik: Harry, aki mindenkinek a segítségére siet, Dumbledore halálát passzívan nézi végig a filmben. Igazán gyávának tűnik. Pedig a könyvben közbe akar avatkozni, de nem tud. Hisz az igazgató bénító bűbája ebben megakadályozza. Az eredeti változat jobban illetve volna Harry jelleméhez.
        A másik pedig: hogy lett Monstroból néger? Tudom, hogy a színészt kénytelenek voltak bírósági ügye miatt lecserélni, de akkor nem tudtak találni valakit, aki hasonlított az eredeti karakterre?
    </p>
    <p>
        És persze olyan mozzanatok is voltak, melyek csak a filmben szerepeltek. Először két olyat említenék, ami nekem személy szerint nem tetszettek. A 7. részben a halálfalók felgyújtják Weasleyék otthonát. Miért is? Hisz a történet szempontjából semmi szerepe nem volt ennek az akciónak. 
        S azt is sajnáltam, hogy Voldemort és Harry végső harcát nem a könyvben leírtaknak megfelelően vitték filmre. Csak ők ketten a lepusztult iskolaudvaron? Semmi komoly, mindent tisztázó párbeszéd? Pedig ez a könyvben zseniálisan lett megírva! Kár érte.
        De olyan változtatás is történt, ami roppant humorosra sikerült. Mcgalagony, ahogy táncolni tanítja Ront. Felejthetetlen!
    </p>
    <img src="mg_dance.jpg" alt="Mcgalagony_vs_tanc">

</body>
</html>